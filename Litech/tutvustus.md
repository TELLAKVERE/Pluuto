
# 1 Üldvaade müügiargumentidest (esileht)


* Lühitutvustus
* Üldtutvustus, observability (vaatlus)
* Probleemid: Usaldus ja õigsus
* Miks usaldus?
* ROI-d ei ole
* Protsessid, analüütika, otsuse tegemine on täpne ja usaldusväärne
* Mida veel lubatakse: andmete valideerimist. 
* Mida veel lubatakse: vähem manuaalset testimist
* Mida veel lubatakse: sissevaateid andmetesse
* Mida veel lubatakse: organiseeritud andmemajandust
* Mida veel lubatakse: ülevaadet andmeallikatest
* Mida veel lubatakse: andmete analüüsi ja valideerimist
* Mida veel lubatakse: teavitused vigade kohta
* Usaldusindeks (kui 3 siis vali Litech)
* Testimise ja andmekvaliteedi tööriist
* IT vaade, ärivaade
* Õunad
* Õuntest tarbijana
*  Õuntest tootjana
  
Tahaksin rääkida litech.app IT lahenduset ehk siis üldvaates nende müügiargumentidest esilehel.

Litechi poolne lühitutvustus on, et see on data observability tööriist ehk siis saab andmeid uurida. Potentsiaalne klient saab andmeid vaadelda. Müüakse tööriista kui passiivset tööriista, mitte aktiivset,  passiivset selles mõttes, et saab midagi vaadelda. Probleemidena, mida tööriist lahendab, tuuakse välja usaldus ja õigsus, ehk siis andmete usaldus ja õigsus. Litech  aitab parandada andmete usaldusväärsust ja õigsust potentsiaalse kliendi vaates. 

Minu vaates. Esiteks, miks on valitud just usaldus peamiseks müügiargumendiks? Ma täpselt ei saa aru. Teiseks ROI-d ei ole välja toodud,  ei ole toodud välja seda väärtust, mida antud tööriista kasutamine annaks võrreldes sellesse tehtud  investeeringuga. IT tööriista kasutusele võtmine  on ajakulu ja rahakulu, mis kasu ma saan sellest võrreldes  investeeringuga (oma ajalise panusega). 

Lisaks sellele tuuakse välja, et protsessid, analüütika, otsuse tegemine on täpne ja usaldusväärne. Ehk siis räägitakse protsessidest, analüütikast ja otsuste  tegemisest. See peaks olema juhile, kes teeb otsuse selle tööriista kasutusele võtmiseks piisavalt arusaadav. 

Nii, mida veel lubatakse  - andmete valideerimist, vähem manuaalset testimist, sissevaateid  andmetesse,  organiseeritud andmemajutust, ülevaadet andmeallikatest, andmete analüüsi valideerimist ja teavitusi vigade kohta. Potentsiaalse kliendi vaatest -  andmete valideerimine, see on selline IT  sõna, mida tavaline ärikasutaja vist ei saa aru, võib-olla saab aru või vist ei saa. Vähem manuaalset testimist. Olles osalenud mitmetes projektides, siis testimist ei ole kunagi vähe aga samas  manuaalset testimist võiks vähendada. Arvan et  samas testimist täiesti nulli viia ei saa. Et teatud osa manuaalset testimist pigem jääb ja kujuneb selliseks exploratory  testimiseks ehk „uudistamiseks“, mis võib selles süsteemis viga olla. 

Pakutakse veel sissevaated andmetesse, see on väga filosoofiline väärtuspakkumine. Ma ei oska sellega kuidagi suhestuda. Pakutakse organiseeritud andmemajutust. Ma saan aru, et kui kõik sinu andmed, metadata  on olemas IT tööriista vahendusel. Neid saab lisada, uuendada, kustutada, jagada kasutajagruppidega. Siis see on juba kõva edasiminek. Võrreldes standardolukorraga, kus need ülevaade andmetest on võib-olla ainult Sharepointis või wikis. Nii et see on hea müügiargument. Lisaks pakutakse ülevaadet andmeallikatest, see on jälle väga tehniline vaade. Ma saan aru, et  andmelaol võib-olla mitu andmeallikat, aga ärikasutajale selline  müügiargument ei paku huvi. Pakutakse andmete analüüsi ja valideerimist. Jällegi, valideerimine on pigem selline IT  mõiste. Pakutakse teavitusi vigade kohta, see on jälle seatud testimisega, kui on bugid, siis saab neid üles leida.

Niisiis minu vaates. Potentsiaalne klient, kes soovib Litechi kasutama hakata, peaks mõõtma oma praeguse süsteemi usaldusindeksit. Kui see usalduse indeks on kolm, siis võib Litechi kasutusele võtmisest abi olla. Ma nüüd ei oska öelda, kas „kolm“ on nii-öelda 5 palli skaalal (kooli hinded) või „kolm“ 10-st. Aga kui andmete usaldusväärsus on pigem alla poole mis iganes skaalal, siis oleks Litechist abi. 

Minu vaates on see tööriist eelkõige testimise ja andmekvaliteet tööriist. Testimine siis IT vaates, et kui meil on uus reliis  või on bugid, siis saab üle kontrollida, kas kõik on korras. Ja ärivaates andmekvaliteet on võib-olla sünonüüm testimisele. Vastus küsimusele - kas mu andmed on korras? 

Lisaks ma tahtsin rääkida veel õuntest, jah, just õuntest. Ma olen praegu siin, Tartus, mul on siin maja ja õunaaed, väljas on seitse õunapuud, siin on hea õuna-aasta selles mõttes, et õunapuudel  ei ole palju õunu peal. Mul on siin valge klaar ja mõned taliõunad ja Antonovka, lisaks punased õunad, mis, mida saab mahlaks teha kui on hea õunaaasta.  Nii, ja kui me räägime siis õunte kvaliteedist, siis ma võiksin vaadata seda nii tootjana kui ka tarbijana.

Siin Tartu lähedal on Rõngu mahla,  nad ostavad õunu , pesevad ära ja teevad mahlaks. Seega ennem kui nad ostavad, nad peavad tegema kvaliteedikontrolli, vaatama ja sõeluma välja, et kas kastis on liiga palju plekisilisi õunu. Siis peab ostuhinda langetama. 

Müüja saab väiksema   hinna või siis need jäetakse täitsa välja. Kui neil on mahl valmis., siis Rõngu tehas peab samuti seda kontrollima. Ma ei ole toidutehnoloog, ma ei kujuta ette, kuidas see käib, aga toiduhügieen on tarbijana minu jaoks oluline. Ma tahan saada kvaliteetset mahla, mida võib ilma mureta tarbida. 

Eraisikuna; ma ise toodan ja tarbin õunu, ehk korjan puu otsast õunad alla, teen nendest mahla või midagi muud. Mul on võimalik õunte kvaliteeti kontrollida kahes kohas - esiteks nopin õuna puu otsast alla, vaatan, kas on mäda õun, panen teise kasti ja see läheb kompostihunnikusse. Kui õun on enam-vähem okei, siis õun pannakse teise kasti ja tõstetakse   kuuri alla. Kus ta jääb ootama. Võib juhtuda, et mul on vaja ka teist korda teha andmekvaliteedikontrolli, ehk kui see õunakast on olnud kuuri all nädal aega, siis on ikkagi mõned õunad läinud plekiliseks, eriti valge klooriga juhtub sedasi. Ja siis ma pean need jälle panema kompostihunnikusse. 

Loo moraal on selles, et nii  õunte kui andmete puhul on vaja teha kvaliteedikontrolli. Need plekilised ja mädad õunad välja selekteerida.



